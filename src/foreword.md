# הקדמה

זה לא היה תמיד ברור, אבל מהות שפת התכנות ראסט, ביסודה, היא *העצמה*: לא משנה איזה סוג קוד אתם כותבים כעט, ראסט מעצימה אתכם להגיע רחוק יותר, ולתכנת בביטחון במגוון רחב יותר של תחומים משיכולתם קודם.  

קחו, למשל, עבודת "רמת-מערכות" הכוללת פרטי סף (low-level details) של ניהול זיכרון, הצגת מידע, ומקביליות. באופן מסורתי, תחום תכנות זה נחשב מסתורי; נגיש רק למעטים אשר הקדישו את השנים הנחוצות ללימוד אומנות ההימנעות מהמלכודות הידועות לשמצה של תחום זה. ואפילו אלה העוסקים בתחום עושים זאת בזהירות הנחוצה פן הקוד שלהם יהיה פתוח לניצול, התרסקויות, וסכנות פגמים. 

ראסט שוברת מכשולים אלה ע"י העלמת המלכודות הישנות וסיפוק מערכת כלים ידידותית ומהוקצעת כדי לעזור לאורך הדרך. מתכנתים שצריכים להתבונן למעמקי פרטי הסף יכולים לעשות זאת עם ראסט מבלי לשאת בעול הסכנות הרגילות של קריסות או חורי אבטחה, ומבלי להצטרך ללמוד את הנקודות העדינות של שרשרת כלים הפכפכה. יתרה מזו, השפה מעוצבת כדי להנחות אתכם בטבעיות לקראת קוד אמין שהוא גם יעיל מבחינת זמן ריצה ושימוש בזיכרון. 

מתכנתים שכבר עוסקים בקוד ברמת סף יכולים להשתמש בראסט כדי להציב את רף הציפיות שלהם גבוה יותר. למשל, הכנסת מקביליות בראסט היא פעולה די נטולת סיכון: הקומפיילר ילכוד את הטעויות הנפוצות בשבילכם. כך תוכלו אתם להתמקד באופטימיזציות יותר אגרסיביות בקוד שלכם בעודכם בטוחים שלא תצרו, בטעות, התרסקויות או פגיעויות. 

אבל ראסט אינה מוגבלת לתכנות ברמת סף בלבד. זו שפה בעלת יכולת ביטוי גבוהה וגמישות נוחה דייה על מנת לכתוב אפליקציות CLI, שרתי רשת, וסוגים רבים אחרים של קוד בצורה נעימה לכתיבה -- הדגמות פשוטות לאמירה זו תמצאו בהמשך הספר. שימוש בראסט מאפשר לבנות יכולות שעוברות בטבעיות בין תחומים; ניתן ללמוד ראסט תוך בניית אפליקציית רשת, ואז לכוון את היכולות שלכם אל Raspberry Pi.

ספר זה מאמץ במלואו את הפוטנציאל של ראסט להעצים את משתמשיו. זהו טקסט ידידותי ונגיש המיועד לעזור לקוראיו לשדרג לא רק ידע אלא גם את טווח הנגישות שלכם והביטחון שלכם כמתכנתים באופן כללי. אם כן, קפצו פנימה, התכוננו ללמוד, וברוכים הבאים לקהילת ראסט!

-- ניקולאס מצאקיס ואהרון טורון